# .github

**Spazio di documentazione pubblica del Gruppo Tecnico DATEX II Italia.**

Il protocollo DATEX II, promosso dalla Unione Europea e convertito in standard dal CEN come famiglia di standard EN 16157-x, è il formato che rende disponibili le informazioni sul traffico nella rete stradale come previsto dalla direttiva europea sugli Intelligent Transport Systems (EU 40/2010) e suoi regolamenti attuativi, recepita in Italia con l'approvazione del decreto-legge del 18/10/2012 n. 179 art. 8.

Il Gruppo tecnico DATEX Italia è una iniziativa delle Concessionarie Autostradali Italiane, sotto l'egida del Ministero dei Trasporti / CCISS e di AISCAT, che hanno promosso un tavolo di coordinamento tecnico per supportare gli sviluppi di scambio dati fra centri di controllo del traffico stradale in Italia mediante l'utilizzo del protocollo DATEX II. Il tavolo è aperto alla partecipazione dei soggetti istituzionali e operatori di servizi ITS (Intelligent Transportation Systems) che hanno interesse ad implementare il protocollo europeo DATEX II in ottica di interoperabilità di rete. L'iniziativa è coordinata da Autostrade per l'Italia ed Autostrade Tech che partecipano in rappresentanza del MIT al gruppo di lavoro DATEX Europeo.

Se si è interessati a partecipare al gruppo di coordinamento DATEX IT inviare una mail a gruppotecnico@retedatex.it.

Per informazioni sulle normative a livello nazionale si rimanda al Piano di Azione Nazionale sui Sistemi Intelligenti di Trasporto (ITS).

Per informazioni sul protocollo DATEX II si veda il sito UE https://www.datex2.eu
